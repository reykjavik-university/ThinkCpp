% LaTeX source for textbook ``How to think like a computer scientist''
% Copyright (C) 1999  Allen B. Downey

% This LaTeX source is free software; you can redistribute it and/or
% modify it under the terms of the GNU General Public License as
% published by the Free Software Foundation (version 2).

% This LaTeX source is distributed in the hope that it will be useful,
% but WITHOUT ANY WARRANTY; without even the implied warranty of
% MERCHANTABILITY or FITNESS FOR A PARTICULAR PURPOSE.  See the GNU
% General Public License for more details.

% Compiling this LaTeX source has the effect of generating
% a device-independent representation of a textbook, which
% can be converted to other formats and printed.  All intermediate
% representations (including DVI and Postscript), and all printed
% copies of the textbook are also covered by the GNU General
% Public License.

% This distribution includes a file named COPYING that contains the text
% of the GNU General Public License.  If it is missing, you can obtain
% it from www.gnu.org or by writing to the Free Software Foundation,
% Inc., 59 Temple Place - Suite 330, Boston, MA 02111-1307, USA.

% This is an Icelandic translation/adaptation by Hrafn Loftsson of the orginal book by Allen B. Downey.

\chapter{Vektorar af hlutum}

\section{Samsetning}
\index{samsetning}
\index{hreiðruð skipan}

Hingað til höfum við séð nokkur dæmi um samsetningu (e. composition), þ.e. þegar einstakir eiginleikar forritunarmálsins eru settir saman á ýmsan máta.
Eitt af fyrstu dæmunum sem við sáum var að nota fallakall sem hluta af segð (e. expression).
Annað dæmi er hreiðruð skipan setninga: hægt er að setja {\tt if} setningu inn í {\tt while} lykkju eða inn í aðra {\tt if} setningu, o.s.frv.

Nú þegar við höfum séð þessi samsetningarmynstur, og lært um vektorara og hluti, þá ætti ekki að koma á óvart að hægt er að búa til vektora af hlutum.
Reyndar vill svo til að það er líka hægt að búa til hluti sem innihalda vektora (sem meðlimabreytur) vektora sem innihalda vektora, hluti sem innihalda aðra hluti, o.s.frv.

Í næstu tveimur köflum munum við skoða nokkur dæmi um svona samsetningar með því að nota {\tt Card} hluti sem sýnidæmi. 

\section{{\tt Card} hlutir}
\index{Card}
\index{hlutur!Card}

Ef þú þekkir ekki handspil (e. playing cards) þá er nú góður tímapunktur að sækja spilastokk (e. deck) því annars er hætt við því að efni þessa kafla fari fyrir ofan garð og neðan.
Það eru 52 spil í spilastokki og sérhvert spil tilheyrir einum af fjórum litum (e. suits) og 13 gildum (e. ranks).
Litirnir eru (í lækkandi röð í bridds): Spaðar (e. Spades), hjörtu (e. Hearts), tíglar (e. Diamonds) og lauf (e. Clubs).
Gildin eru ás (e. Ace), 2, 3, 4, 5, 6, 7, 8, 9, 10, gosi (e. Jack), drottning (e. Queen) og kóngur (e. King).
Það fer eftir því hvaða spil þú ert að spila hvort ásinn er hærri en kóngur eða lægri en tvistur.

\index{gildi}
\index{rank}
\index{litur}
\index{suit}

Það er nokkuð augljóst hverjar meðlimabreyturnar eiga að vera ef við viljum skilgreina nýjan hlut sem stendur fyrir tiltekið spil: {\tt rank} og {\tt suit}.
Það er hins vegar ekki jafn augljóst hvert tag meðlimabreytnanna ætti að vera.
Einn möguleiki er að nota {\tt string} sem þá myndi innihalda t.d. \verb+"Spade"+ fyrir lit og \verb+"Queen"+ fyrir gildi.
Eitt vandamálið við þá útfærslu er að það yrði ekki einfalt að bera saman tvö spil, þ.e. að finna út hvort þeirra er með hærri lit eða hærra gildi.

\index{kóta}
\index{varpa}

Annar möguleiki er sá að nota heiltölur til að {\bf kóta} (e. encode) gildin og litina. 
Það sem tölvunarfræðingar eiga við með ``að kóta'' er t.d. að skilgreina vörpun á milli talnarunu og hlutanna sem sérhvert tala raðarinnar stendur fyrir.
Dæmi:

\vspace{0.1in}
\begin{tabular}{l c l}
Spades & $\mapsto$ & 3 \\
Hearts & $\mapsto$ & 2 \\
Diamonds & $\mapsto$ & 1 \\
Clubs & $\mapsto$ & 0
\end{tabular}
\vspace{0.1in}

Táknið $\mapsto$ er stærðfræðileg tákn fyrir ``varpast í''. 
Það má augljóslega lesa úr þessari vörpun að litirnir varpast í heiltölur í ákveðinni röð.
Þannig getum við borið saman liti með því að bera saman heiltölur.
Vörpunin fyrir gildi eru nokkuð augljós: sérhvert spil með talnagildi varpast yfir í viðkomandi heiltölu en fyrir mannspil notum við eftirfarandi vörpun:

\vspace{0.1in}
\begin{tabular}{l c l}
Jack & $\mapsto$ & 11 \\
Queen & $\mapsto$ & 12 \\
King & $\mapsto$ & 13 \\
\end{tabular}
\vspace{0.1in}

Ástæðan fyrir því að ég nota stærðfræðilega táknun fyrir þessar varpanir er sú að þær eru ekki hluti af C++ forritunarmálinu.
Varpanirnar eru hluti af hönnun forritsins en þær koma ekki beint fyrir í forritskóðanum.
Strúktúrskilgreiningin fyrir {\tt Card} tagið lítur svona út:

\begin{verbatim}
struct Card
{
  int suit, rank;

  Card ();
  Card (int s, int r);
};

Card::Card () { 
  suit = 0;  rank = 0;
}

Card::Card (int s, int r) { 
  suit = s;  rank = r;
}
\end{verbatim}
%
Það eru tveir smiðir (e. constructors) fyrir {\tt Card}.
Þú sérð að um er að ræða smiði vegna þess að þeir hafa ekkert skilagildi og nafn þeirra er það sama og nafn strúktúrsins.
Fyrri smiðurinn tekur engin viðföng og upphafsstillir meðlimabreyturnar í raun með gagnlausum gildum (0 í laufi!).

Seinni smiðurinn er gagnlegri.
Hann tekur tvö viðföng, lit og gildi spilsins.

\index{smiður}

Eftirfarandi kóði býr til hlut með nafninu {\tt threeOfClubs} sem stendur fyrir laufaþrist: 

\begin{verbatim}
   Card threeOfClubs (0, 3);
\end{verbatim}
%
Fyrsta viðfangið, {\tt 0}, stendur fyrir litinn lauf og seinna viðfangið fyrir gildið 3.

\section{{\tt printCard} fallið}
\index{printCard}
\index{print!Card}

Fyrsta skrefið í því að búa til nýtt tag felst yfirleitt í því að lýsa yfir meðlimabreytum og skrifa smiði.
Annað skrefið felst oft í því að skrifa út viðkomandi hlut á læsilegan máta (e. human-readable).

\index{string!vektor af}
\index{vector!af string}

Í tilviki {\tt Card} hlutanna þá merkir ``læsilegur máti'' að við verðum að varpa innri framsetningu litar og gildis í orð.
Eðlileg leið til að gera það er að nota vektor af strengjum ({\tt string}).
Þú getur búið til vektor af strengjum á sama hátt og þú býrð til vektor af hvaða öðru tagi sem er:

\begin{verbatim}
  vector<string> suits (4);
\end{verbatim}
%
%Of course, in order to use {\tt apvector}s and {\tt apstring}s, you
%will have to include the header files for both\footnote{{\tt apvector}s
%are a little different from {\tt apstring}s in this regard.
%The file {\tt apvector.cpp} contains a template that allows the
%compiler to create vectors of various kinds.  The first time you
%use a vector of integers, the compiler generates code
%to support that kind of vector.  If you use a vector of {\tt apstring}s,
%the compiler generates different code to handle that kind of
%vector.  As a result, it is usually sufficient to include the
%eader file {\tt apvector.h}; you do not have to compile
%{\tt apvector.cpp} at all!  Unfortunately, if you do, you are
%likely to get a long stream of error messages.  I hope this
%footnote helps you avoid an unpleasant surprise, but the details
%in your development environment may differ.}.

Við getum notað röð gildisveitingarsetninga (e. assignment statements) til að upphafsstilla stök vektors:

\begin{verbatim}
  suits[0] = "Clubs";
  suits[1] = "Diamonds";
  suits[2] = "Hearts";
  suits[3] = "Spades";
\end{verbatim}
%
Stöðurit fyrir þennan vektor lítur þá svona út: 

\index{stöðurit}

\vspace{0.1in}
\centerline{\epsfig{figure=apstringvector.eps}}
\vspace{0.1in}

Við getum búið til sambærilegan vektor til að afkóta (e. decode) gildin.
Þá getum við valið viðeigandi stök með því að nota {\tt suit} og {\tt rank} sem vísa (e. indices).
Að lokum getum við síðan skrifað fallið {\tt print} sem skrifar út spilið:

\begin{verbatim}
void Card::print () const
{
  vector<string> suits (4);
  suits[0] = "Clubs";
  suits[1] = "Diamonds";
  suits[2] = "Hearts";
  suits[3] = "Spades";

  vector<string> ranks (14);
  ranks[1] = "Ace";
  ranks[2] = "2";
  ranks[3] = "3";
  ranks[4] = "4";
  ranks[5] = "5";
  ranks[6] = "6";
  ranks[7] = "7";
  ranks[8] = "8";
  ranks[9] = "9";
  ranks[10] = "10";
  ranks[11] = "Jack";
  ranks[12] = "Queen";
  ranks[13] = "King";

  cout << ranks[rank] << " of " << suits[suit] << endl;
}
\end{verbatim}
%
Segðin {\tt suits[suit]} merkir að ``nota meðlimabreytuna {\tt suit} í núverandi hlut sem vísi inn í vektorinn {\tt suits}
og velja viðeigandi streng.''

Vegna þess að {\tt print} er meðlimafall í {\tt Card} þá getur það vísað í meðlimbreytur núverandi hlutar á dulinn hátt (án þess að nota punktatáknun og ``this'' til að tilgreina hlutinn).
Úttakið úr þessum kóða

\begin{verbatim}
  Card card (1, 11);
  card.print ();
\end{verbatim}
%
er {\tt Jack of Diamonds}.

Þú tekur kannski eftir því að við notum ekki núllta stakið í {\tt ranks} vektornum.
Ástæðan er sú að leyfileg gildi eru aðeins þau á bilinu 1--13.
Með því að skilja fyrsta stakið (núllta stakið) eftir ónotað í vektornum þá fáum við vörpun sem varpar 2 í ``2'', 3 í ``3'', o.s.frv.
Notandi verður ekkert var við þessa vörpun (eða innri framsetningu) sem við notum í forritinu því allt inntak og úttak er sett fram á læsilegan hátt.
Á hinn bóginn er það oft þægilegt fyrir forritarann ef vörpun er sett fram á máta sem auðvelt er að muna.

\section{Fallið {\tt equals}}
\index{samanburður}

Tvö spil eru jöfn ef þau eru með sama gildi og bera sama lit.
Því miður getum við ekki notað {\tt ==} virkjann til að bera saman tvö spil
því hann virkar ekki fyrir tög sem notandinn skilgreinir (e. user-defined types) eins og {\tt Card}.
Við verðum því að skrifa fall sem ber saman tvö spil.
Köllum það {\tt equals}.
Það er reyndar hægt að fjölbinda (e. overload) {\tt ==} virkjann en við munu ekki fjalla um þann möguleika í þessari bók. 

Það er ljóst að skilagildið úr {\tt equals} ætti að vera bool gildi sem gefur til kynna hvort tvö spil eru jöfn eður ei.
Það er jafnframt ljóst að fallið þarf að taka tvo {\tt Card} hluti sem viðföng. 
Nú stöndum við frammi fyrir eftirfarandi vali: Á {\tt equals} að vera meðlimafall (e. member function) eða fall sem stendur eitt og sér (e. free-standing function)?

Sem meðlimafall lítur {\tt equals} svona út:

\begin{verbatim}
bool Card::equals (const Card& c2) const
{
  return (rank == c2.rank && suit == c2.suit);
}
\end{verbatim}
%
Til að nota fallið vekjum við það upp með einu spili og sendum hitt spilið sem viðfang: 

\begin{verbatim}
  Card card1 (1, 11);
  Card card2 (1, 11);

  if (card1.equals(card2)) {
    cout << "Yup, that's the same card." << endl;
  }
\end{verbatim}
%
Mér finnst þessi aðferð við vakningu (e. invocation) alltaf líta dálítið undarlega út
þegar um er að ræða fall eins og {\tt equals} þar sem viðföngin tvö eru samhverf (e. symmetric).
Það sem ég á við með samhverfum viðföngum er að það skiptir ekki máli hvort ég spyr 
``Is A equal to B?'' eða ``Is B equal to A?''.
Í þessu tilviki finnst mér því eðlilegra að skrifa {\tt equals} sem ``ekki-meðlimafall'' (e. nonmember function). 

\begin{verbatim}
bool equals (const Card& c1, const Card& c2)
{
  return (c1.rank == c2.rank && c1.suit == c2.suit);
}
\end{verbatim}
%
Þegar við köllum á þessa útgáfu fallsins þá birtast viðföngin hlið við hlið á máta sem mér finnst eðlilegri.

\begin{verbatim}
  if (equals (card1, card2)) {
    cout << "Yup, that's the same card." << endl;
  }
\end{verbatim}
%
Þetta er samt auðvitað bara spurning um smekk.
Punkturinn hér er sá að þú ættir að geta skrifað hvort sem er meðlimafall eða ``ekki-meðlimafall'' þannig að þú getir ákveðið þau skil (e. interface)
sem eru hentugust því verkefni sem liggur fyrir hverju sinni.

\section{Fallið {\tt isGreater}}
\index{isGreater}
\index{virki!samanburður}
\index{samanburðarvirki}

Fyrir grunntög eins og {\tt int} og {\tt double} eru til innbyggðir samanburðarvirkjar
sem bera saman gildi og ákvarða hvort eitt gildi er stærra eða minna en annað.
Þessir virkjar ({\tt <} og {\tt >} og fleiri) virka hins vegar ekki fyrir tög sem skilgreind eru af notanda.
Við þurfum því, á sama hátt og við gerðum í tilviki {\tt ==} virkjans, að skrifa samanburðarfall sem líkir eftir {\tt >} virkjanum.
Við munum síðar nota þetta fall til að raða spilum spilastokks.

\index{röðun}
%\index{complete ordering}
%\index{partial ordering}
\index{fullröðun}
\index{hlutröðun}

Sum mengi eru fullröðuð (e. totally ordered) sem merkir að hægt er að bera saman hvaða tvö stök sem er og segja til um hvort er stærra.
Heiltölur og kommutölur eru t.d. fullraðaðar.
Sum mengi eru hins vegar ekki röðuð sem merkir að það er engin nærtæk leið til að segja til um hvort eitt stak sé stærra en annað.
Ávextir eru t.d. ekki raðaðir sem er einmitt ástæðan fyrir því að við getum ekki borið saman epli og appelsínur!
Annað dæmi um mengi sem er ekki raðað er {\tt bool} tagið -- við getum ekki sagt að {\tt true} sé stærra en {\tt false}.

Mengi handspila er hlutraðað (e. partially ordered), þ.e. stundum er hægt að bera saman spil og stundum ekki.
Ég veit t.d. að laufaþristur er hærri en laufatvistur vegna þess að sá fyrrnefndi er með hærra gildi en sá síðarnefndi
og að tígulþristur er hærri en laufaþristur vegna þess að sá fyrrnefndi er með hærri lit.
En hvort er laufaþristur eða tígultvistur betra spil?  Annað er með hærra gildi en hitt en með hærri lit.

%\index{comparable}
\index{samanburðarhæfni}

Til að tvö spil séu samanburðarhæf verðum við að ákveða hvort litur eða gildi er mikilvægara 
Ég ætla að segja að litur sé mikilvægari og ástæðan er sú að þegar þú kaupir nýjan spilastokk þá er hann raðaður eftir litum,
þ.e. öll laufin saman, síðan tíglarnir, o.s.frv.

Nú þegar þetta er ákveðið þá getum við skrifað fallið {\tt isGreater}.
Aftur ætti að vera augljóst að viðföngin eru tveir {\tt Card} hlutir og að skilagildið er {\tt bool}.
Við þurfum á ný að velja á milli meðlimafalls og ``ekki-meðlimafalls''.
Í þetta skiptið eru viðföngin ekki samhverf.
Það skipir máli hvort við viljum vita ``Is A greater than B?'' eða ``Is B greater than A?''.
Þess vegna finnst mér eðlilegra að útfæra {\tt isGreater} sem meðlimafall:

\begin{verbatim}
bool Card::isGreater (const Card& c2) const
{
  // first check the suits
  if (suit > c2.suit) return true;
  if (suit < c2.suit) return false;

  // if the suits are equal, check the ranks
  if (rank > c2.rank) return true;
  if (rank < c2.rank) return false;

  // if the ranks are also equal, return false
  return false;
}
\end{verbatim}
%
Þegar við vekjum fallið upp þá er augljóst út frá málskipaninni hvora af hinum tveimur spurningum að ofan við erum að setja fram:

\begin{verbatim}
  Card card1 (2, 11);
  Card card2 (1, 11);

  if (card1.isGreater (card2)) {
    card1.print ();
    cout << "is greater than" << endl;
    card2.print ();
  }
\end{verbatim}
%
Það er nánast hægt að lesa þetta eins og ensku: ``If card1 isGreater card2 ...''
Úttak forritsins er:

\begin{verbatim}
Jack of Hearts
is greater than
Jack of Diamonds
\end{verbatim}
%
Samkvæmt {\tt isGreater} eru ásar lægri en tvistar. 
Þú ættir núna að laga fallið þannig að ásar séu hærri en kóngar eins og þeir eru í flestum spilum.

\section{Vektor af spilum}
\index{vector!af hlutum}
\index{hlutur!vektor af}
\index{spilastokkur}

Ástæðan fyrir því að ég valdi spil ({\tt Cards}) sem hluti í þessum kafla er að það er augljóst notkun fyrir vektor af spilum, þ.e. spilastokkur.
Hér er forritskóði sem býr til nýjan stokk af 52 spilum:

\begin{verbatim}
  vector<Card> deck (52);
\end{verbatim}
%
Og hér er stöðurit fyrir þennan hlut: 

\index{state diagram}

\vspace{0.1in}
\centerline{\epsfig{figure=cardvector.eps}}
\vspace{0.1in}

Punktarnir þrír standa fyrir spilin 48 sem ég sleppti að teikna.
Taktu eftir að við höfum ekki upphafsstillt meðlimabreytur sérhvers spils.
Í sumum keyrsluumhverfum munu þær verða upphafsstilltar sjálfvirkt með núllum (eins og sýnt er á myndinni)
en annars staðar gætu þær fengið hvaða gildi sem er.

Ein leið til að upphafsstilla meðlimabreyturnar er að senda {\tt Card} hlut sem annað viðfang í smiðinn:

\begin{verbatim}
  Card aceOfSpades (3, 1);
  vector<Card> deck (52, aceOfSpades);
\end{verbatim}
%

Þessi forritskóði býr til stokk me 52 eins spilum, svona eins og gæti verið notaður í töfrabragði!
Það er auðvitað eðlilegra að búa til stokk með 52 mismunandi spilum í.
Við getum gert það með því að nota hreiðraða (e. nested) lykkju.

\index{lykkja!hreiðruð}
\index{hreiðruð lykkja}

Ytri lykkjan ``telur upp'' (e. enumerates) litina, frá 0 til 3.
Fyrir hvern lit telur innri lykkjan upp gildin, frá 1 til 13.
Þar sem ytri lykkjan keyrir fjórum sinnum og innri lykkjan 13 sinnum þá keyrir meginmál (e. body) lykkjunnar samtals 52 sinnum (13*4).

\begin{verbatim}
  int i = 0;
  for (int suit = 0; suit <= 3; suit++) {
    for (int rank = 1; rank <= 13; rank++) {
      deck[i].suit = suit;
      deck[i].rank = rank;
      i++;
    }
  }
\end{verbatim}
%
Ég notaði breytuna {\tt i} til að halda utan um í hvaða sæti í spilastokknum næsta spil ætti að fara. 

\index{vísir}

Taktu eftir því að við getum sett saman málskipanina til að velja stak úr fylki (með {\tt []} virkjanum)
og málskipanina sem velur meðlimabreytu úr hlut (punktatáknið).
Segðin {\tt deck[i].suit} merkir þá ``the suit of the ith card in the deck''.

\index{hjúpun}

Til að æfa þig ættir þú nú að hjúpa ofangreindan kóða í fall sem kallast {\tt buildDeck}.
Fallið tekur engin viðföng og skilar vektor af {\tt Card} sem hefur verið upphafsstilltur með 52 spilum.

\section{Fallið {\tt printDeck}}
\label{printdeck}
\index{printDeck}
\index{print!vektor af spilum}

Þegar unnið er með vektor þá er þægilegt að eiga fall sem skrifar út innihald vektorsins.
Við höfum nokkrum sinnum séð mynstur til að ``ferðast um'' í vektor þannig að eftirfarandi fall ætti að vera kunnuglegt:

\begin{verbatim}
void printDeck (const vector<Card>& deck) {
  for (unsigned int i = 0; i < deck.size(); i++) {
    deck[i].print ();
  }
}
\end{verbatim}
%
Það ætti heldur ekki að koma á óvart að við getum sett saman málskipanina til að nálgast stak í vektor og málskipanina til að vekja upp fall.

Þar sem {\tt deck} hefur tagið {\tt vector<Card>} þá hefur stak í {\tt deck} tagið {\tt Card}.
Þess vegna er leyfilegt að vekja upp fallið {\tt print} með {\tt deck[i]}.

\section{Leit}
\label{find}
\index{leit}
\index{runuleit}
\index{find}

Næsta fall sem mig langar til að skrifa er {\tt find} sem leitar í vektor af spilum ({\tt Card}s)
og athugar hvort tiltekið spil finnst þar.
Það er kannski ekki augljóst af hverju þetta fall er gagnlegt en það gefur mér þó tilefni til að sýna
tvær leiðir til að leita að hlutum: {\tt runuleit} (e. linear search) og {\tt tvíundarleit} (e. binary/bisection search).

\index{ferðast um}
\index{lykkja!leit}

Runuleit er einfaldari í útfærslu en tvíundarleit.
Runuleitin okkar snýst um að ferðast um í spilastokknum, spil fyrir spil, og bera saman sérhvert spil við það spil sem við leitum að.
Ef við finnum spilið þá skilum við vísinum sem segir til um hvar spilið fannst.
Ef spilið finnst ekki í spilastokknum þá skilum við -1.

\begin{verbatim}
int find (const Card& card, const vector<Card>& deck) {
  for (unsigned int i = 0; i < deck.size(); i++) {
    if (equals (deck[i], card)) 
      return i;
  }
  return -1;
}
\end{verbatim}
%
Lykkjan hér er nákvæmlega sú sama og í lykkjunni í {\tt printDeck}.
Það vill einmitt svo til að þegar ég skrifaði þetta fall þá afritaði ég lykkjuna sem sparaði mér forritun
og það að þurfa að aflúsa tvisvar.

Inni í lykkjunni berum við saman sérhvert stak í spilastokknum (deck) við {\tt card}.
Fallið hættir keyrslu um leið og það finnur leitarspilið sem þýðir þá að ekki þarf að ferðast um
í öllum stokknum ef spilið finnst.
Ef lykkjan hættir keyrslu án þess að spilið finnist þá vitum við að spilið er ekki í stokknum og skilum {\tt -1}.

\index{mynstur!eureka}
\index{setning!return}
\index{return!innan lykkju}

Ég skrifaði eftirfarandi kóða til að prófa fallið: 

\begin{verbatim}
  vector<Card> deck = buildDeck ();

  int index = card.find (deck[17]);
  cout << "I found the card at index = " << index << endl;
\end{verbatim}
%
Úttakið er:
\begin{verbatim}
I found the card at index = 17
\end{verbatim}
%

\section{Tvíundarleit}
\index{tvíundarleit}

Ef spilastokkurinn er ekki raðaður þá er engin önnur leitaraðferð hraðvirkari en runuleit.
Við verðum að skoða sérhvert spil því annars getum við ekki verið viss um að spilið sem við leitum að sé ekki í stokknum.

Þegar við hins vegar flettum upp orði í orðabók þá beitum við ekki runuleit.
Ástæðan er sú að orðin eru í stafrófsröð í orðabókinni.
Það er líklegt að við uppflettingu í orðabók notir þú algrím sem er svipað og tvíundarleit:

\begin {enumerate}

\item Byrja einhvers staðar í miðjunni. 

\item Velja orð á síðunni og bera það saman við leitarorðið.

\item Ef leitarorðið finnst þá er leit lokið. 

\item Ef leitarorðið kemur á eftir orðinu á síðunni þá er farið á einhverja síðu aftar í bókinni og farið til baka í skref 2. 

\item Ef leitarorðið kemur á undan orðinu á síðunni þá er farið á einhverja síðu framar í bókinni og farið til baka í skref 2.

\end {enumerate}

Ef sú staða kemur upp að leitarorðið ætti að vera á milli tveggja samliggjandi orða á síðunni
þá getur þú ályktað sem svo að leitarorðið sé ekki í orðabókinni.
Hinn möguleikinn er sá að leitarorðið sé á öðrum stað í orðabókinni
en það er í mótsögn við forsenduna um að orðin í orðabókinni séu í stafrófsröð.

Ef við vitum að spilastokkurinn er raðaður þá getum við skrifað aðra útgáfu af {\tt find}
sem er miklu skilvirkari (hraðvirkari).
Besta leiðin til að útfæra tvíundarleit er að beita endurkvæmni (e. recursion).
Ástæðan er sú að tvíundarleit er í eðli sínu endurkvæm.

\index{findBisect}

``Trikkið'' er að skrifa fall, sem við getum kallað {\tt findBisect}, sem tekur tvo vísa sem viðföng,
{\tt low} og {\tt high}, sem gefa til kynna bil úr vektornum sem leita skal í. 

\begin{enumerate}

\item Til að leita í vektornum er vísir valinn á milli {\tt low} og {\tt high} og kallaður {\tt mid}.
Spilið í {\tt mid} í vektornum er síðan borið saman við leitarspilið. 

\item Ef spilið fannst þá er leit hætt. 

\item Ef spilið í {\tt mid} er hærra en leitarspilið þá er leitað í bilinu {\tt low} til {\tt mid-1}.

\item Ef spilið í {\tt mid} er lægra en leitarspilið þá er leitað í bilinu {\tt mid+1} til {\tt high}.

\end{enumerate}
%
Skref 3 og 4 eru grunsamlega lík endurkvæmri kvaðningu!
Svona mætti útfæra þetta í C++:

\begin{verbatim}
int findBisect (const Card& card, const vector<Card>& deck,
                int low, int high) {
  int mid = (high + low) / 2;

  // if we found the card, return its index
  if (equals (deck[mid], card)) return mid;

  // otherwise, compare the card to the middle card
  if (deck[mid].isGreater (card)) {
    // search the first half of the deck
    return findBisect (card, deck, low, mid-1);
  } else {
    // search the second half of the deck
    return findBisect (card, deck, mid+1, high);
  }
}
\end{verbatim}
%
Þó svo að þessi forritskóði innihaldi kjarnann fyrir tvíundarleit þá vantar samt mikilvægan hlut.
Eins og þetta er núna skrifað þá mun koma upp óendanleg endurkvæmni ef leitarspilið er ekki í stokknum.
Við þurfum því leið til að mæta þessu skilyrði og meðhöndla það á réttan hátt (með því að skila {\tt -1}).

\index{endurkvæmni}

Einfaldasta leiðin til að uppgötva að leitarspilið er ekki í stokknum er þegar 
{\em engin} spil eru í stokknu, þ.e. þegar {\tt high} er minna {\tt low}.
Það eru auðvitað reyndar spil í stokknum en það sem ég á við er að það eru engin spil á því bili sem 
{\tt low} og {\tt high} gefa til kynna.
Þetta er grunnþrepið í endurkvæmninni.

Ef við bætum við þessu skilyrði þá virkar fallið rétt:

\begin{verbatim}
int findBisect (const Card& card, const vector<Card>& deck,
                int low, int high) {

  cout << low << ", " << high << endl;

  if (high < low) return -1;

  int mid = (high + low) / 2;

  if (equals (deck[mid], card)) return mid;

  if (deck[mid].isGreater (card)) {
    return findBisect (card, deck, low, mid-1);
  } else {
    return findBisect (card, deck, mid+1, high);
  }
}
\end{verbatim}
%
Ég bætti líka við úttakssetningu í byrjun fallsins þannig að ég geti séð röð endurkvæmu kallanna
og fullvissað mig um að grunnþrepið verði að lokum virkt.
Ég prófaði eftirfarandi kóða:

\begin{verbatim}
  cout << findBisect (deck, deck[23], 0, 51));
\end{verbatim}
%
Úttakið varð þetta: 

\begin{verbatim}
0, 51
0, 24
13, 24
19, 24
22, 24
I found the card at index = 23
\end{verbatim}
%
Síðan bjó ég til spil sem er ekki í stokknum (tígull með gildið 15)
og reyndi að finna það. Þá varð útkoman þessi:

\begin{verbatim}
0, 51
0, 24
13, 24
13, 17
13, 14
13, 12
I found the card at index = -1
\end{verbatim}
%
Þessar prófanir mínar sanna ekki að forritið sé rétt.
Reyndar er það svo að engar prófanir sem þessar (hversu viðamiklar sem þær eru) geta sannað að forrit sé rétt.
Ef þú aftur á móti skoðar nokkur tilfelli og skoðar kóðann vel þá ættir þú að geta sannfært sjálfan þig um að forritið sé rétt.

\index{prófanir}
\index{rétt forrit}

Fjöldi endurkvæmra kalla er tiltölulega lítill, yfirleitt 6 eða 7.
Það þýðir að við þurftum aðeins að kalla á {\tt equals} og {\tt isGreater} 6 eða 7 sinnum, 
samanborið við allt að 52 sinnum í tilfelli runuleitarinnar.
Almennt séð er tvíundarleit því miklu skilvirkari en runuleit, sérstaklega þegar um er að ræða stóra vektora.

Tvær algengar villur við útfærslu á endurkvæmum föllum eru þær að gleyma að setja inn grunnþrep (e. base case)
og að skrifa endurkvæmu köllinn þannig að grunnþrepið verði aldrei virkt.
Önnur þessara villna veldur óendanlegri endurkvæmni sem hefur að lokum í för með sér keyrsluvillu.

\index{endurkvæmni!óendanleg}
\index{óendanleg endurkvæmni}
\index{keyrsluvilla}

\section{Stokkar og hlutstokkar}
\index{stokkur}
\index{hlutstokkur}

Skoðum nánar skilin fyrir {\tt findBisect}:

\begin{verbatim}
int findBisect (const Card& card, const vector<Card>& deck,
		int low, int high) {
\end{verbatim}
%
Hér gæti verið eðlilegra að meðhöndla viðföngin þrú, {\tt deck}, {\tt low} og {\tt high},
sem eitt viðfang sem tilgreinir {\bf hlutstokk} (e. subdeck).

\index{viðfang!hugrænt}
\index{hugrænn parameter}

Þetta er nokkuð algengt og ég kalla svona viðfang stundum {\bf hugrænt viðfang}.
Það sem ég á við með ``hugrænt'' (e. abstract) er eitthvað sem er í raun ekki hluti af forritunartextanum, 
heldur eitthvað sem lýsir hlutverki forritsins.

Þegar þú kallar t.d. á fall og sendir inn vektor og bilið {\tt low} til {\tt high}
þá er ekkert sem kemur í veg fyrir að fallið reyni að nálgast stök úr vektornum sem eru
ekki innan hans (e. out of bounds). 
Þannig að í raun er ekki verið að senda inn í fallið hlutstokk heldur allan stokkinn í heild sinni.
Svo framarlega sem fallið ``hagar sér'' rétt þá er eðlilegt að líta á viðföngin, á hugrænan hátt, sem hlutstokk.

Vel má vera að þú hafir tekið eftir öðru dæmi um svona útdrátt (e. abstraction) í kaflanum~\ref{objectops}
þar sem vísaði í ``tóman'' hlut.
Ástæðan fyrir því að ég setti ``tómur'' í gæsalappir var sú að gefa til kynna að þetta væri ekki alls kostar rétt.
Allar breytur hafa gildi á sérhverjum tíma.
Þegar þú býrð þær til þá fá þær einhver sjálfgefin gildi.
Þannig að í raun er ekkert til sem heitir ``tómur'' hlutur.

Ef forrit sér hins vegar til þess að upphafsgildi breytu er aldrei lesið áður en breytunni er gefið gildi
þá skiptir upphafsgildið í raun ekki máli.
Á hugrænan hátt má því líta svo á að umræddur hlutur sé ``tómur''.

Þessi hugsanagangur, þ.e. þegar forrit hefur einhverja merkingu sem ekki er beint hægt að lesa úr forritstextanum,
er mjög mikilvægur fyrir tölvunarfræðinga.
Stundum er orðið ``hugrænn'' notað svo oft og í svo mörgu mismunandi samhengi að það getur verið erfitt að skilja.
Útdráttur er samt sem áður grunnhugtak í tölvunarfræði (og reynar í mörgum öðrum greinum).

\index{útdráttur}

Almennari skilgreining á útdrætti er þessi:
''Ferlið við að líkja eftir flóknu kerfi með einfaldri lýsingu í þeim tilgangi að fela
ónauðsynleg smáatriði en á sama tíma grípa mikilvæga virkni``.
%A more general definition of ``abstraction'' is ``The process of
%modeling a complex system with a simplified description in order to
%suppress unnecessary details while capturing relevant behavior.''

\section{Orðalisti}

\begin{description}

\item[kóta (e. encode):]
Að setja fram eitt mengi af gildum með því að nota annað mengi af gildi og vörpun á milli þessara mengja.

\item[hugrænt viðfang (e. abstract parameter):]
Mengi af viðföngum sem til saman hafa hlutverk eins viðfangs.

\index{kóta}
\index{hugrænt viðfang}

\end{description}


